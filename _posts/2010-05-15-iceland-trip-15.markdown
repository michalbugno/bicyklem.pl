---
layout: post
title: Złej pogody ciąg dalszy
author: msq
---
Przeczekujemy poranny deszcz i przy mocnym wietrze ale przynajmniej na sucho zwijamy obóz i ruszamy. Przed sobą mamy ok. 40km dokładnie na północ. Wydaje się, że to niewiele, jednak pogoda skutecznie nam przeszkadza, bo wieje prosto w twarz i pada deszcz. Jedziemy także dość nieciekawym terenem, nie za bardzo jest co oglądać; nawierzchnia też uprzykrza jazdę - ten odcinek jest chyba aktualnie w remoncie i zdarzają się kawałki przygotowane pod asfalt, w kamieniach koła rowerów zapadają się i jedzie się trudno. 
Dojeżdżamy do lepszej nawierzchni 15km przed Egilsstadir. W oczy rzucają się połacie młodych drzew - efekt zalesiania Islandii, na której drzew prawie nie ma ze względu na nadmierna eksploatację. Lasy są młode, drzewa maja góra 2-3m wysokości. 

Do miasta dojeżdżamy mokrzy i bardzo zmęczeni - cały dzień wiało i padało, jak najszybciej znajdujemy miejsce do spędzenia nocy. W końcu jest sucho i ciepło - odpoczywamy i relaksujemy się oglądając kiepskie filmy w lokalnej tv. 
