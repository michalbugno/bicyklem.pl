---
layout: post
title: Mosty
author: msq
---

Bardzo miła pani na koszt hotelu funduje nam śniadanie w restauracji hotelowej -
dziękujemy!

Wyjeżdżamy na ring road i od razu wita nas mocny i porywisty wiatr prosto w
twarz. Szczęśliwie po godzinie trochę się uspokaja, pedałujemy wzdłuż wysokich
na 20-30m skal, z których raz na jakiś czas spada strumień i tworzy efektowny,
wysoki wodospad. Po kilkunastu km dojeżdżamy do kończącej długi pas stołowych
gór skały.  W okolicy znajduje się też farma z przełomu XVIII/XIX wieku-jest
położona malowniczo pod wysokimi klifami.

Dalej droga robi się monotonna, przed nami w oddali lodowiec **Vatnajökull** z
najwyższym szczytem Islandii - **Hvannadalshnúkur** (2109m).

Droga idzie na przestrzał, mijamy kolejne km a krajobraz się nie zmienia - po
lewej jęzor lodowca, przed nami żółte paliki na poboczu drogi. Przejeżdżamy
przez mosty, które ze względu na swoją konstrukcję wydają odgłos jakby jechał
przez nie pociąg - to efekt obitych metalową siatką desek. Jeden z mostów jest
bardzo długi, ma ponad 900m.

Po prawej stronie mijamy zakopane i pogięte przęsło mostu, który został
zniszczony przez powódź w 1996 roku. Wtedy to pod lodem wybuchł wulkan i
200-tonowe bloki lodu niesione przez wodę staranowały most.

Godzinę później znajdujemy miejsce i idziemy spać.

Trasa: 80km
