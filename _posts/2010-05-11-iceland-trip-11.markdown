---
layout: post
title: Jökulsárlón
author: msq
---

Plan na dziś to przejechanie 50km do **Jökulsárlón** i stamtąd 70km autobusem do
**Höfn**. Jako, że mamy czas nie spieszy nam się z pobudka, startujemy na spokojnie
o 13-14. Parędziesiąt minut pedałowania przenosi nas do miejsca, gdzie jeszcze
50 lat temu żyli farmerzy - pierwsze wzmianki natomiast sięgają 1200 roku. Obok
małego cmentarzyku rośnie drzewo, jest zielono.

Jedziemy dalej w kierunku lodowca - krajobraz znajomy, znów ciągnące się
kilometrami odcinki prostej drogi i morze od południowej strony. Sprawna jazda
daje nam ponad dwie godziny w *Jökulsárlón* - niesamowitym zakątku, gdzie
podziwiamy jeziora, lodowcowe i pływające w nich bloki lodu, które odrywają się
od lodowca. Widok jest imponujący, w morzu widać dryfujące bryły lodu, samo
jezioro wygląda jak mini-Arktyka.

Po 2 godzinach wychodzimy na drogę oczekiwać autobusu. Za 20 minut podjeżdża
mały autobusik, szczęściem stanowimy polowe wszystkich osób, które w nim są :-)

W **Höfn** jesteśmy po godzinie szybkiej jazdy, mamy umówione zakwaterowanie, do
którego szybko trafiamy. Słuchamy jeszcze grającego na gitarze podróżnego jedząc
kolację i idziemy spać.
