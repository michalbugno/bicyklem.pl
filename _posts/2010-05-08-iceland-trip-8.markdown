---
layout: post
title: Odzyskujemy dobry humor
author: msq
---

Dramat.

Pierwsze 7 km idziemy dziś w ekstremalnie ciężkich warunkach - błotem, lodem, śniegiem i wodą. 

Przeszliśmy już ok. 10 rzeczek w tym jedną jakieś 500m w gore w klapkach i na boso. Trasa się urywa, widać ze jeszcze nikt jej w tym roku nie przygotowywał. GPS pokazuje, ze mamy przed sobą 3 szczyty i 3 dolinki. To dobra wiadomość. 

Idziemy na pierwszy, najwyższy (700m), droga kreta ale dobra, około 15 zdobywamy go, dobra pogoda i wysokość równa się ładny widok - rzeczywiście wokół nas piękne góry z ośnieżonymi czubkami, ciągle słychać gdzieś w oddali szum schodzących lawinek i ściekające do dolin potężne ilości wody. 

Kolejne podejścia idą szybko (jak na sytuację), w jednej z dolinek Marcin prawie wpada do rzeki gdyż łamie się pod nim kra, ale pomaga mu Filip. 

Jesteśmy coraz bardziej zmotywowani, czujemy że za ostatnią gorą jest lepiej, śniegu wokół nas coraz mniej. 

Jest! Piękna dolina przed nami, da się nawet jechać rowerem! Momentalnie odzyskujemy dobry humor, zjeżdżamy kilka km i biwakujemy na suchym mchu przy szumiącym wodospadzie. 

Trasa: 22km.
