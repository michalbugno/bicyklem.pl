---
layout: post
title: Odzyskujemy dobry humor
author: msq
---

Dramat.

Pierwsze 7 km idziemy dziś w ekstremalnie ciężkich warunkach - błotem, lodem,
śniegiem i wodą.

Przekroczyliśmy już ok. 10 rzeczek w tym jedną jakieś 500m w górę w klapkach i na
boso. Trasa się urywa, widać, że jeszcze nikt jej w tym roku nie przygotowywał.
GPS pokazuje, ze mamy przed sobą 3 szczyty i 3 dolinki. To dobra wiadomość.

Idziemy na pierwszy, najwyższy (700m), droga kręta ale dobra, około 15 zdobywamy
go, dobra pogoda + wysokość = ładny widok -- rzeczywiście wokół nas
piękne góry z ośnieżonymi czubkami, ciągle słychać gdzieś w oddali szum
schodzących lawinek i ściekające do dolin potężne ilości wody.

Kolejne podejścia idą szybko (jak na sytuację), w jednej z dolinek Marcin prawie
wpada do rzeki gdyż łamie się pod nim kra, ale pomaga mu Filip.

Jesteśmy coraz bardziej zmotywowani, czujemy że za ostatnią gorą jest lepiej,
śniegu wokół nas coraz mniej.

Jest! Piękna dolina przed nami, da się nawet jechać rowerem! Momentalnie
odzyskujemy dobry humor, zjeżdżamy kilka km i biwakujemy na suchym mchu przy
szumiącym wodospadzie.

Trasa: 22km
