---
layout: post
title: Wiatr na trasie do Djupivogur
author: msq
---
<a href="/images/news/miejscowa_01.jpg"><img src="/images/news/miejscowa_01_thumb.png" class="left" /></a>

Zmuszeni warunkami wstajemy wcześnie. Oglądamy skalisty, stromy brzeg, nieopodal którego biwakowaliśmy i o 11.30 wyruszamy. Przed nami kolejna dawka fiordów, okazuje się jednak ze już nie tak ładnych, a możne to tylko bardzo mocny i porywisty wiatr, który skutecznie uprzykrza jazdę. 

Na szczęście po 8 km zmieniamy kierunek jazdy i drugie tyle jedziemy z wiatrem. Sytuacja powtarza się jeszcze raz aż w końcu trafiamy na końcowy odcinek do Djupivogur - portowego miasteczka. Na tych kilku kilometrach spotykamy stado reniferów - sprowadzonych tu kiedyś ale zbyt trudnych w hodowli zwierząt, które żyją tu tylko dzikie. Droga zmienia się w szutrową ale całkiem dobrą, szybko docieramy do osady. 

Zamknięty o 16 samkaupp (lokalna siec marketów) rozczarowuje, szczęśliwie jest inny, który serwuje dodatkowo podobnego do poprzedniego fastfooda. Posilamy się i w rozmowie z dziewczyną zza lady załatwiamy nocleg za 10 tys koron w mieszkaniu, które mamy cale do dyspozycji. Idziemy do małego portu i na górujące nad osada skały. Po godzinie wstępujemy jeszcze raz do sklepu i wypijamy kufel piwa (drugi raz na Islandii).
Wracamy do mieszkania i oddajemy się błogiemu lenistwu, po dzisiejszej walce z wiatrem nic już się nie chce. 
