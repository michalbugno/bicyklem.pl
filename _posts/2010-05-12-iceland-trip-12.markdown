---
layout: post
title: Fiordy
author: msq
---
Dziś wjeżdżamy w rejon fiordów, niestety zaczynamy jazdę później niż przewidzieliśmy, bo rano pada mocny deszcz. Przejaśnia sie dopiero około południa. 

Pierwsza część trasy jest niezbyt imponująca, jedziemy zwykłą drogą asfaltową. Po przejechaniu przez tunel i popedałowaniu jeszcze z 10km dojeżdżamy we wspomniany rejon - fiordy wschodnie. Z początku nie ma szaleństwa, dalej jednak zaczynamy doceniać wysiłek - droga wije się po zboczach skalno-żwirowych, po lewej stronie bardzo stroma ściana żwiru, który jak zauważamy co jakiś czas się obsuwa, po prawej zaś morze i fale rozbijające się o skały. Jest tu naprawdę ładnie, zatrzymujemy się na chwile podziwiać przyrodę. Dalsza jazda jest równie przyjemna mimo stromych podjazdów. 

Na dziko rozbijamy się na polu trawy i mchu poprzecinanym małymi skalami. Wyjście namiotu prosto na niespokojny ocean o rzut kamieniem stad. Za nami zielone zbocza gór. 

