---
layout: post
title: To było coś!
author: msq
---

Podbudowani końcówką ostatniego dnia robimy dłuższy odpoczynek-dopiero o 12 jesteśmy w drodze, rowery trochę przeczyściliśmy ale mamy kompletnie zdarte klocki hamulcowe. 

W dół prowadzi wygodna szutrowa droga, krajobraz zmienia się, nie ma już śniegu i gór, nie ma niezliczonej ilości strumieni, robi się coraz bardziej zielono. 

Z 300m widzimy kolejne (zamknięte, a jakże) schronisko. Z jednego ze wzniesień piękny widok na dolinę i drogę którą przed chwilą jechaliśmy oraz góry, które jeszcze wczoraj wydawały się nie do sforsowania. Wokół nas znajomy sprzed kilku dni krajobraz - połacie kamieni pokrytych mchem. Gdzieniegdzie strumień zmienia się na chwilę w wodospad błyszczący w jasnym słońcu Wchodzimy na ostatnie wzniesienie - cywilizacja! Domy! 

Droga szutrowa, na której kolejny raz spotykamy konie. Zjeżdżamy szybko w dół do ring road. Teraz na wschód do najbliższej osady (nazwa jest strasznie długa, zaczyna się na Kirk... :-), 23 km mijają szybko, przed chwila zobaczyliśmy pierwszego od pięciu dni człowieka! Na otwartej stacji benzynowej zjadamy fastfooda, który smakuje nieziemsko. 

Wypytujemy o nocleg i po 30min jesteśmy w sleeping bag accomodation. Prysznic jest orzeźwiający, nie ma wilgoci, herbata rozgrzewa, rzeczy się suszą. 

Parę dni w górach dało nam w kość jak nic innego, nabraliśmy szacunku do Islandii - kraju gdzie bez problemów znajdziesz się w ekstremalnie odludnym miejscu zdany tylko na siebie i towarzyszów. To było coś! 


Trasa: 71km.
