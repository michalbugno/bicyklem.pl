---
layout: post
title: Pogoda nie rozpieszcza
author: msq
---
Jesteśmy dziś troszkę przyblokowani przez deszcz. Następne 2 dni planujemy poświęcić na dojazd do Egilsstadir. Dzisiejsza część trasy biegnie 20km fiordami a następnie odbija wgłąb wyspy przez przełęcz Oxi o wysokości 530m. Wyjazd o 14.30 z winy deszczu, część z fiordami mija sprawnie, wiatr nie przeszkadza nawet tak bardzo jak myśleliśmy. Odcinek szutrowej drogi zbacza na północ, znaki ostrzegają nas, że przed nami 19 km przeprawy przez przełęcz o pochyleniu 17% - stromo. 

Podczas zdobywania szczytu widzimy bardzo dużo wodospadów, mija nas tez zaskakująco dużo samochodów jak na raczej lokalna drogę - chyba jest ona traktowana jak skrót. Wieczorem osiągamy szczyt, pogoda zmienia się na nieprzyjazną- mocno pada, jest mgła i widoczność w okolicach 30-50m. Wieje. Po kilku kilometrach w dol i bliskim spotkaniu z gradem postanawiamy się rozbić - przemoknięci i zziębnięci kampujemy niedaleko jakiegoś jeziorka, czeka nas deszczowa i wilgotna noc. 
