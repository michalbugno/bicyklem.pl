---
layout: post
title: Atrakcje
author: msq
---
Odpoczywamy ile się da, bo autobus mamy dopiero 16.15. W międzyczasie pojawia się myśl, ze może by tak wynająć samochód. Okazuje się, że koszt nie jest dużo większy od podróży autobusem, wiec na 17-18 umawiamy się, ze odbierzemy z lotniska toyotę hilux. 

Kontynuujemy relaks w nudnawym Egilsstadur i o 18.30 zapakowani wyjeżdżamy w kierunku Myvatn. 

Po drodze chcemy zahaczyć o wodospad Detifoss ale droga jest tam niestety zamknięta. Miła niespodzianka czeka na nas ok. 15km przed jeziorem - trafiamy na geotermalny obszar bulgoczącego błota, seledynowej siarki osadzającej się na ziemi, gazów głośno wydostających się na powierzchnie ziemi a to wszystko przy zapachu siarkowodoru. Jesteśmy miłe zaskoczeni tym ciekawym miejscem, tak samo zresztą jak i wygasłym wulkanem w pobliżu (10km) i położona u jego podnóży elektrownia geotermalna. Kompleks wygląda bardzo futurystycznie, trapezoidalne i owalne kształty budynków prezentują się bardzo ciekawie, na szczycie coś, co wygląda jak wielki zawór bezpieczeństwa, ogromny huk wydostającej się pod ciśnieniem pary z trudem pozwala na rozmowę. 

Opuszczamy to miejsce zadowoleni z atrakcji dzisiejszego dnia i w padającym lekko śniegu (jest ujemna temperatura) ale w dobrych nastrojach rozbijamy namiot na nieczynnym jeszcze polu kempingowym nad jeziorem Myvatn. 
