---
layout: day_report
day: 16
title: Bulgoczące błoto
distance: b.d.
time_hours: b.d.
time_minutes: b.d.
elevation_gain: b.d.
elevation_loss: b.d.
avg_moving_speed: b.d.
max_speed: b.d.
garmin_connect_id:
links: [http://en.wikipedia.org/wiki/Krafla, http://en.wikipedia.org/wiki/Geothermal_power_in_Iceland, http://en.wikipedia.org/wiki/Dettifoss]
---

Obijamy się do późna oglądając kiepskie filmy w tv i leżąc w łóżku. Mamy sporo
czasu do autbousu (16.15) a samo miasto nie jest zbyt ciekawe. W międzyczasie
przychodzi nam do głowy pomysł, żeby zamiast autobusu pożyczyć smochód. Jak się
okazuje, koszt nie jest dużo większy, a jesteśmy dużo bardziej mobilni niż z
autobusem. Podjeżdżamy na lotnisko i u pracownika *Hertz* upewniamy się co do
cen i dostępności samochodu. Jesteśmy umówieni na odbiór około 17.30.

<table class="image left">
  <caption><em>Mordor</em>.</caption>
  <tr>
    <td>
      <a href="http://www.flickr.com/photos/michalbugno/4644364283/sizes/l" title="DSC_7984 by Michal Bugno, on Flickr"><img src="http://farm5.static.flickr.com/4031/4644364283_b62cbb2af7_m.jpg" width="240" height="159" alt="DSC_7984" /></a>
    </td>
  </tr>
</table>
Odpoczywamy nadal w guesthousie, przed samą jazdą na lotnisko zjadamy na stacji
*Shell* klasyczny zestaw fastfoodowy, godzinę później jesteśmy przed domkiem
zapakowani i gotowi do wyjazdu. Żegnamy się z Olgą i ruszamy w kierunku *Mývatn*
- na północ.

Jazda samochodem po ringroad jest bardzo łatwa, niski ruch i dobra nawierzchnia
nie zmuszają do dużej koncentracji, krajobraz także nie rozprasza. Po półtorej
godziny jazdy docieramy do zjazdu na wodospad *Dettifoss*, niestety 2km dalej,
na szutrowej drodze stoi znak zakazujący wjazdu, droga nieprzygotowana po zimie
jest nieprzejezdna. Troszkę się zawiedliśmy, myśleliśmy, że zerkniemy na
wodospad. Jedziemy więc dalej, wokół nas straszliwa pustka, lekko zaczął padać
śnieg.
<table class="image right">
  <caption>Futurystyczna elektrownia geotermalna <em>Krafla</em>.</caption>
  <tr>
    <td>
      <a href="http://www.flickr.com/photos/michalbugno/4644987504/sizes/l" title="DSC_8044 by Michal Bugno, on Flickr"><img src="http://farm4.static.flickr.com/3400/4644987504_8f9e88b3d4_m.jpg" width="240" height="159" alt="DSC_8044" /></a>
    </td>
  </tr>
</table>

Na 15km przed *jeziorem muszek* trafiamy na region *Krafla* - po prawej mamy
kompleks elektrowni geotermalnej przy wygasłym wulkanie Krafla, po lewej
bulgoczące błoto. Najpierw w lewo.

*Mudpots* robią na nas wrażenie, wszędzie unosi się dym, ziemia w okolicach
dziur wypełnionych gorącym błotem o dziwnym, szaro-niebieskim kolorze jest
seledynowa od siarki. Oczywiście nie brakuje siarkowodoru drażniącego nozdrza,
na szczęście można się do niego przyzwyczaić. Gazy wydobywające się na
powierzchnię przeszkadzają trochę w rozmowie. Do butów klei się specyficzna
glina, bardzo ciężko się jej pozbyć.
<table class="image right">
  <caption>Syk wydostającej się pod ciśnieniem pary z trudem umożliwiał
  rozmowę.</caption>
  <tr>
    <td>
      <a href="http://www.flickr.com/photos/michalbugno/4644985646/sizes/l" title="DSC_8032 by Michal Bugno, on Flickr"><img src="http://farm5.static.flickr.com/4058/4644985646_399c353a6a_m.jpg" width="240" height="159" alt="DSC_8032" /></a>
    </td>
  </tr>
</table>

Po pół godziny udajemy się do elektrowni, wjeżdżamy na szczyt górującego nad nią
wygasłego wulkanu, zaglądamy do krateru, który nie robi specjalnego wrażenia, ot
zwykłe zagłębienie porośnięte trawą. Niedaleko nas jakaś część kompleksu, ucieka
tędy z niesamowitym hukiem para, ciężko jest nawet rozmawiać. Sam kompleks
wygląda bardzo futurystycznie, trapezoidalne budynki, owalne i kuliste struktury,
rury transportujące parę robią wrażenie (najbardziej na mnie i Filipie, Marcina
aż tak nie kręcą).
<table class="image left">
  <caption>Nocleg na wygodnym podłożu. Jest zimno.</caption>
  <tr>
    <td>
      <a href="http://www.flickr.com/photos/michalbugno/4644371975/sizes/l" title="DSC_8050 by Michal Bugno, on Flickr"><img src="http://farm5.static.flickr.com/4021/4644371975_71d12c634c_m.jpg" width="240" height="159" alt="DSC_8050" /></a>
    </td>
  </tr>
</table>

Wyjeżdżamy stąd i nad jeziorem, pół godziny później, znajdujemy nieczynne ale
dostępne pole kempingowe, rozbijamy się na świetnie przygotowanym podłożu i
idziemy spać. Lekko prószy śnieg, jest zimno, odczuwalnie chłodniej niż na
południu.
