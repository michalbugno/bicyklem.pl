---
layout: day_report
day: 17
title: Mývatn
distance: 175.28
time_hours: 2
time_minutes: 35
elevation_gain: 1,072
elevation_loss: 1,362
avg_moving_speed: 67.4
max_speed: 115.4
garmin_connect_id: 34107613
links: [http://en.wikipedia.org/wiki/Mývatn, http://en.wikipedia.org/wiki/Húsavík]
---

Po dość przyjemnej nocy (sucho przede wszystkim!) zbieramy się i przed 10
jesteśmy w trasie dookoła jeziora *Mývatn*. Wokół nas pola zastygniętej i
spękanej lawy.

<table class="image right">
  <caption>Filip w jednej z grot w <em>Dimmuborgir</em>.</caption>
  <tr>
    <td>
      <a href="http://www.flickr.com/photos/michalbugno/4644994524/sizes/l" title="DSC_8088 by Michal Bugno, on Flickr"><img src="http://farm5.static.flickr.com/4035/4644994524_4165905d63_m.jpg" width="240" height="159" alt="DSC_8088" /></a>
    </td>
  </tr>
</table>
Jedziemy do *Dimmuborgir* - tak, norweski zespół blackmetalowy
pożyczył sobie nazwę od tego właśnie miejsca. Wchodzimy przez furtkę w jakby
inny świat, *mroczne miasta* rzeczywiście sprawiają wrażenie, jakby były
zbudowane, a nie stworzone przez wydostającą się tu spod ziemi lawę. Idziemy
pośród karłowatych drzew i krzaków wydeptanym szlakiem, jedym z kilku, którymi
można obejść to miejsce.

<table class="image left">
  <caption>Wspomniane pseudokratery, wewnątrz po prostu trawa, nic ciekawego, z
  daleka jak widać dużo bardziej interesująco.</caption>
  <tr>
    <td>
      <a href="http://www.flickr.com/photos/michalbugno/4644998640/sizes/l" title="DSC_8124 by Michal Bugno, on Flickr"><img src="http://farm5.static.flickr.com/4037/4644998640_cb13aef393_m.jpg" width="240" height="159" alt="DSC_8124" /></a>
    </td>
  </tr>
</table>
Krążąc wśród wysokich skał, szczelin i grot spędzamy tutaj ponad godzinę, dalej
jedziemy zobaczyć formacje pseudokraterów z lawy powstałych nad jeziorem.
Wcześniej krótki spacer nad brzegiem jeziora, pierwszy i ostatni raz widzimy na
Islandii owady - małe muszki, od których jezioro wzięło swoją nazwę.

Pseudokratery z daleka prezentują się bardzo ładnie, duże kopce wydrążone
wewnątrz, z bliska nie jest już tak ciekawie, krążymy tu pół godziny i jedziemy
dalej kierując się na *Akureyri*.

<table class="image left">
  <caption>Ładnie oświetlona góra widziana z jednego z pseudokraterów.</caption>
  <tr>
    <td>
<a href="http://www.flickr.com/photos/michalbugno/4644382719/sizes/l" title="DSC_8135 by Michal Bugno, on Flickr"><img src="http://farm4.static.flickr.com/3336/4644382719_8584a8084c_m.jpg" width="240" height="159" alt="DSC_8135" /></a>
    </td>
  </tr>
</table>
Postanawiamy zerknąć jeszcze do *Húsavíku* korzystając z możliwości, miasto
jednak jeszcze się nie obudziło z zimowego snu, turystów brak ze względu na
wulkan. Nic się tu nie dzieje, więc wracamy.

W *Akureyri* szybko, z pomocą przewodnika, znajdujemy nocleg. Spotykamy
dziewczynę z Polski, z którą chwilkę rozmawiamy pytając o lokalne atrakcje i
lotnisko. Sklep z alkoholem jest blisko, zaopatrujemy się w parę piw na wieczór,
które usypiają nas jak małe dzieci.
