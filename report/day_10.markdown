---
layout: day_report
day: 10
title: Kirkjubæjarklaustur
distance: 81.56
time_hours: 4
time_minutes: 58
elevation_gain: 339
elevation_loss: 283
avg_moving_speed: 16.4
max_speed: 34.7
garmin_connect_id: 34107584
links: [http://en.wikipedia.org/wiki/Kirkjubæjarklaustur, http://en.wikipedia.org/wiki/Vatnajökull, http://en.wikipedia.org/wiki/Hvannadalshnúkur]
---

Wyspani i zadowoleni budzimy się i idziemy na śniadanie do hotelu. Na sali nie
ma nikogo oprócz wczoraj poznanej kobiety oraz towarzyszącego jej znajomego.
Informujemy, że przyszliśmy na śniadanie (1000 koron), z uśmiechem pani
potwierdza, że to tutaj, zaprasza nas do częstowania się. W czasie jedzenia
podchodzi do nas i zwracając się do nas *Boys!* oznajmia, że śniadanie jest na
koszt hotelu. Zdziwieni i mile zaskoczeni uprzejmie jej dziękujemy; ludzie na
Islandii są jednak bardzo przyjaźnie nastawieni.

<table class="image left">
  <caption>Końcówka pasma gór stołowych.</caption>
  <tr>
    <td>
      <a href="http://www.flickr.com/photos/michalbugno/4644929084/sizes/l" title="DSC_7436 by Michal Bugno, on Flickr"><img src="http://farm5.static.flickr.com/4029/4644929084_f1df0a61b7_m.jpg" width="240" height="159" alt="DSC_7436" /></a>
    </td>
  </tr>
</table>
Około 13 ruszamy drogą nr 1 na wschód, brzegiem wyspy. Zrywa się bardzo mocny
wiatr, przez godzinę jedziemy żółwim tempem zastanawiając się, ile jeszcze
będzie wiało prosto w twarz, na szczęście potem troszkę się uspokaja. Po lewej
stronie ciągnie się pasmo wysokich na 20-30m skał, co chwilę oglądamy niewielkie
wodospady. Kilkanaście kilometrów dalej trafiamy na ładnie prezentującą się
skałę będącą końcem ciągnącego się z głębi wyspy pasma gór stołowych. Na chwilę
zatrzymujemy się przy farmie z przełomu XVIII i XIX w. otoczoną klifami.

<table class="image left">
  <caption>W oddali lodowiec <em>Vatnajökull</em>, droga na przestrzał.</caption>
  <tr>
    <td>
      <a href="http://www.flickr.com/photos/michalbugno/4644312659/sizes/l" title="DSC_7443 by Michal Bugno, on Flickr"><img src="http://farm5.static.flickr.com/4038/4644312659_3dda7523e6_m.jpg" width="240" height="159" alt="DSC_7443" /></a>
    </td>
  </tr>
</table>
W oddali majaczy *Vatnajökull* - największy lodowiec Islandii oraz największa
masa śniegu w Europie (3,100 km&sup3;). To tutaj także znajduje się najwyższy
szczyt Islandii, łamaniec językowy, *Hvannadalshnúkur* - 2109 m.n.p.m.

Droga jest bardzo monotonna, w oddali majaczący lodowiec, wydaje się jakbyśmy w
ogóle się do niego zbliżali, przed nami długie, kilkukilometrowe proste. W
takiej scenerii pedałujemy przez 30km. Im bliżej lodowca tym częściej pojawiają
się bardzo charakterystyczne, wąskie mosty. Deski obite metalową siatką wydają
odgłos, jakby przejeżdżał pociąg, a nie rowery.
<table class="image right">
  <caption>Pogięte przęsło mostu pozostawione tu na pamiątkę zniszczeń z 1996.</caption>
  <tr>
    <td>
      <a href="http://www.flickr.com/photos/michalbugno/4644313425/sizes/l" title="DSC_7455 by Michal Bugno, on Flickr"><img src="http://farm4.static.flickr.com/3608/4644313425_f47c341f94_m.jpg" width="240" height="159" alt="DSC_7455" /></a>
    </td>
  </tr>
</table>

<table class="image left">
  <caption>Jęzor lodowca.</caption>
  <tr>
    <td>
      <a href="http://www.flickr.com/photos/michalbugno/4644930890/sizes/l" title="DSC_7458 by Michal Bugno, on Flickr"><img src="http://farm5.static.flickr.com/4031/4644930890_a085c7ee92_m.jpg" width="240" height="159" alt="DSC_7458" /></a>
    </td>
  </tr>
</table>
Parę kilometrów przed kempingiem widzimy przęsło mostu, pogięte i zakopane w
ziemi przez bryły lodu niesione z wodą po wybuchu wulkanu pod lodowcem w 1996.
Tablice informują nas, że w okolicy wybuchu bryły lodu ważyły 1000-2000 ton, do
mostu zaś docierały *małe*, ważące 100-200 ton.

<table class="image right">
  <caption>Chatki, w których nocowaliśmy - ciasne ale własne!</caption>
  <tr>
    <td>
      <a href="http://www.flickr.com/photos/michalbugno/4644931286/sizes/l" title="DSC_7461 by Michal Bugno, on Flickr"><img src="http://farm5.static.flickr.com/4012/4644931286_c3807c4aac_m.jpg" width="240" height="159" alt="DSC_7461" /></a>
    </td>
  </tr>
</table>
Na stacji benzynowej spotykamy Polaka, z którym chętnie zamieniamy kilka słów w
ojczystym języku. Po krótkiej pogawędce trafiamy do *Svinafell* gdzie nocujemy w
małych chatkach, dzisiaj przejechaliśmy ponad 80km.
