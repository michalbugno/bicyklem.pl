---
layout: day_report
day: 13
title: Djúpivogur
distance: 46.18
time_hours: 3
time_minutes: 09
elevation_gain: 444
elevation_loss: 487
avg_moving_speed: 14.6
max_speed: 37.7
garmin_connect_id: 34107599
links: [http://en.wikipedia.org/wiki/Djúpivogur, http://pl.wikipedia.org/wiki/Przyroda_Islandii]
---

Jak zwykle namiot mobilizuje do wcześniejszego wyjazdu. Chwilę spędzamy jeszcze
nad klifami w miejscu, gdzie się rozbiliśmy i jedziemy dalej, w kierunku
*Djúpivogur*.

<table class="image left">
  <caption>Jeden z wielu małych wodospadów.</caption>
  <tr>
    <td>
  <a href="http://www.flickr.com/photos/michalbugno/4644348923/sizes/l" title="DSC_7780 by Michal Bugno, on Flickr"><img src="http://farm5.static.flickr.com/4045/4644348923_a401013913_m.jpg" width="159" height="240" alt="DSC_7780" /></a>
    </td>
  </tr>
</table>
Strasznie mocny wiatr niszczy nas doszczętnie - jest to chyba
najmocniejszy wiatr jak dotychczas. Jadąc fiordami na przemian mamy 10
kilometrów z wiatrem i 10 dokładnie pod wiatr. Jest to strasznie męczący
odcinek, jazda z prędkością poniżej 10km/h nie należy do najprzyjemniejszych,
musimy pedałować jadąc z góry bo inaczej zatrzmalibyśmy się chyba!

Po drodze trafiamy na ładny wodospad, nie widać go z samej ulicy ale wychodząc
na skały dowiadujemy się czemu jest tutaj *POI*. Robimy serię fotek podchodząc
nawet na odległość 2m od spadającej wody. Jedziemy dalej, do punktu docelowego
już z wiatrem, choć po szutrowej drodze, nr 1 jest tu chyba w przebudowie.
<table class="image right">
  <caption>Dzikie renifery przekraczają ulicę.</caption>
  <tr>
    <td>
      <a href="http://www.flickr.com/photos/michalbugno/4644350373/sizes/l" title="DSC_7795 by Michal Bugno, on Flickr"><img src="http://farm5.static.flickr.com/4040/4644350373_4c447f37c2_m.jpg" width="240" height="159" alt="DSC_7795" /></a>
    </td>
  </tr>
</table>

Napotykamy stado reniferów, zwierząt, które sprowadzone tu prawie 250 lat temu
okazały się zbyt trudne w hodowli i zdziczały.

<table class="image right">
  <caption>Panorama miasta, Filip jak zwykle zamyślony.</caption>
  <tr>
    <td>
      <a href="http://www.flickr.com/photos/michalbugno/4644968792/sizes/l" title="DSC_7818 by Michal Bugno, on Flickr"><img src="http://farm5.static.flickr.com/4003/4644968792_23219a6d53_m.jpg" width="240" height="159" alt="DSC_7818" /></a>
    </td>
  </tr>
</table>
Sklep *Samkaupp* w mieście jest o dziwo zamknięty, mimo tego, że jest dopiero godzina
16.00. Szczęśliwie dalej trafiamy na inny, mniejszy ale wyposażony w
najpotrzebniejsze produkty. Zjadamy klasyczny zestaw frytki+hamburger+pepsi,
dziewczyna zza lady na pytanie o nocleg proponuje nam mieszkanie za 10,000,
chętnie przyjmujemy ofertę, standard jest nieporównywalnie lepszy -- mamy dla
siebie osobne sypialnie, bardzo dużo miejsca, wszelkie wygody typu internet/tv.

<table class="image left">
  <caption>Port w <em>Djúpivogur</em>.</caption>
  <tr>
    <td>
      <a href="http://www.flickr.com/photos/michalbugno/4644969196/sizes/l" title="DSC_7821 by Michal Bugno, on Flickr"><img src="http://farm5.static.flickr.com/4057/4644969196_71a449535e_m.jpg" width="240" height="159" alt="DSC_7821" /></a>
    </td>
  </tr>
</table>
Rozpakowujemy się i idziemy na pobliskie wzniesienie, z którego widać całą osadę
i port. Wracając wstępujemy jeszcze do sklepu, pozwalamy sobie na jedno piwo,
Filip kupuje duże frytki (o których musiał przypomnieć, inaczej kelnerka
zapomniałaby), spędzamy godzinkę rozmawiając o tym i owym, zagadujemy też do
rowerzysty, który się tu pojawił. Jest to pierwszy rower z sakwami jaki widzimy,
facet jest w podróży od wczoraj i jedzie też mniej-więcej dookoła wyspy. Życzymy
mu powodzenia i wracamy do mieszkania.
