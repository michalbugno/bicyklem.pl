---
layout: day_report
day: 4
title: Gullfoss
distance: 76.11
time_hours: 5
time_minutes: 20
elevation_gain: 615
elevation_loss: 599
avg_moving_speed: 14.2
max_speed: 40.5
garmin_connect_id: 34107546
links: [http://en.wikipedia.org/wiki/Gullfoss, http://en.wikipedia.org/wiki/Flúðir]
---

<table class="image left">
  <caption>Woda wpada do wąskiego, głębokiego wąwozu tworząc delikatną mgłę.
  Widać brudny lód, który wytworzył się z pary - mimo wszystko jest chłodno.</caption>
  <tr>
    <td>
      <a href="http://www.flickr.com/photos/michalbugno/4644874046/sizes/l" title="DSC_7019 by Michal Bugno, on Flickr"><img src="http://farm5.static.flickr.com/4031/4644874046_0e18b53301_m.jpg" width="240" height="159" alt="DSC_7019" /></a>
    </td>
  </tr>
</table>
Wysuszeni i wypoczęci wstajemy z perspektywą zobaczenia wodospadu *Gullfoss*.
Pyszne śniadanie (włączając w to chrupiące tosty :-D) dostarczyło nam energii
żeby sprawnie dojechać nad wodospad. Nie było to daleko bo tylko ok. 10
kilometrów. Dwustopniowy *Gullfoss* (wyższy stopień 10m, niższy 20m) widać już
z daleka, bo unosi się nad nim delikatna mgiełka powstała z wody spadającej z
impetem w dół.

<table class="image right">
  <caption>Zdjęcie zrobione przez pomocnego turystę. Półka skalna pomiędzy
  stopniami wodospadu.</caption>
  <tr>
    <td>
      <a href="http://www.flickr.com/photos/michalbugno/4644256577/sizes/l" title="DSC_7013 by Michal Bugno, on Flickr"><img src="http://farm4.static.flickr.com/3388/4644256577_877215da43_m.jpg" width="240" height="159" alt="DSC_7013" /></a>
    </td>
  </tr>
</table>
Przy wodospadzie spędziliśmy godzinę, może nawet trochę więcej. Można podejść
naprawdę blisko, półka skalna pozwala dostać się w zasadzie w samo centrum
wodospadu, na wysokości wzroku jest wtedy wyższy stopień a niższy widać w dole.
Atrakcja jest spora o czym świadczy dość duże skupisko ludzi, jak na Islandię.

<table class="image left">
  <caption>Wesoły Marcin. Koń chyba też.</caption>
  <tr>
    <td>
      <a href="http://www.flickr.com/photos/michalbugno/4644876082/sizes/l" title="DSC_7036 by Michal Bugno, on Flickr"><img src="http://farm5.static.flickr.com/4063/4644876082_19edf5637f_m.jpg" width="240" height="159" alt="DSC_7036" /></a>
    </td>
  </tr>
</table>
Kierujemy się teraz do *Flúðir*, małej miejscowości o populacji poniżej 400
mieszkańców. Próbujemy pojechać skrótem, jednak konie i trasa (bardziej konie)
nas od tego pomysłu odwiodły. Asfaltem jest troszkę dłużej, potem i tak
wjeżdżamy na drogę szutrową. Jedziemy wzdłuż zagrodzonych terenów, na których
wspomniane konie beztrosko sobie biegają. Okazuje się, że nie są takie złe,
chętnie dają się głaskać, my zgrywamy bohaterów zza drutu kolczastego ;-)
Rękawiczka Marcina po pogłaskaniu zwięrzecia wygląda jakby sama była zrobiona z
włosia.

<table class="image right">
  <caption>Filip na końcówce podjazdu, 120 metrów przewyższenia. W tle ładna
  panorama.</caption>
  <tr>
    <td>
      <a href="http://www.flickr.com/photos/michalbugno/4644260051/sizes/l" title="DSC_7040 by Michal Bugno, on Flickr"><img src="http://farm4.static.flickr.com/3357/4644260051_984a1c9a97_m.jpg" width="240" height="159" alt="DSC_7040" /></a>
    </td>
  </tr>
</table>
120 metrowy podjazd wynagradzają nam ładne widoki, niestety 12km jazdy pod wiatr
nie zostaje nam niczym wynagrodzone i zmęczeni dotaczamy się do miasteczka. W
lokalnym sklepie robimy solidne zakupy, wydaje nam się, że tam, gdzie jedziemy
jest bardzo odludnie. W o dziwno jeszcze otwartym Vinbudzie kupujemy wino i dwa
piwa, dzisiaj impreza.

<table class="image right">
  <caption>Żółte znaki wyróżniają się w raczej szarym krajobrazie. My jedziemy w
  lewo, opuszczamy Ring Road.</caption>
  <tr>
    <td>
      <a href="http://www.flickr.com/photos/michalbugno/4644262011/sizes/l" title="DSC_7058 by Michal Bugno, on Flickr"><img src="http://farm5.static.flickr.com/4041/4644262011_0d81d4f694_m.jpg" width="240" height="159" alt="DSC_7058" /></a>
    </td>
  </tr>
</table>
Dalej ruszamy powoli myśląc o noclegu, planujemy przejechać co najmniej 12km do
skrzyżowania, gdzie mamy odbić z Ring Road. Znów jedziemy pod wiatr, znów trzeba
kręcić mocniej, na szczęście jedziemy po płaskim. Po osiągnięciu celu
stwierdzamy, że jedziemy dalej. Mniejszą, ale nadal asfaltową drogą jedziemy
jeszcze 10 kilometrów, rozbijamy się w bardzo ładnie położonym miejscu obok
punktu widokowego. Drewniana ława obok przydaje się przy kolacji, jemy jak
cywilizowani ludzie. Wieczorem wypijamy jeszcze zakupiony alkohol, pierwszy na
Islandii, jak się okaże następny nie prędko!
