---
layout: day_report
day: 8
title: Fjallabak part 4
distance: 20.81
time_hours: 5
time_minutes: 20
elevation_gain: 515
elevation_loss: 682
avg_moving_speed: 3.9
max_speed: 11.9
garmin_connect_id: 34107569
---

Pierwsze 7 kilometrów dziś to dramat. Ekstremalne warunki, ciągle przekraczamy
brody, ciągle błoto, śnieg, lód i woda. Ciągle nie widać końca.

<table class="image left">
  <caption>Nocleg nad rzeką, na żwirze do najwygodniejszych nie należał, na
  szczęście pogoda była ładna.</caption>
  <tr>
    <td>
      <a href="http://www.flickr.com/photos/michalbugno/4644917098/sizes/l" title="DSC_7334 by Michal Bugno, on Flickr"><img src="http://farm5.static.flickr.com/4059/4644917098_8da513aa39_m.jpg" width="240" height="159" alt="DSC_7334" /></a>
    </td>
  </tr>
</table>
Przez 500 metrów idziemy boso i w klapkach bo już nie chce nam się zdejmować
butów. Rzeka i tak płynie tym samym wąwozem, którym biegnie droga, nie
spodziewamy się zbytniej poprawy sytuacji. Rzeczywiście, kolejne kilometry nie
przynoszą żadnej ulgi, w sumie jest chyba jeszcze gorzej niż było.

Słyszymy ciągle szum lawin schodzących gdzieś w oddali. Na szczęście ciągle jest
dobra pogoda, świeci słońce i to dodaje nam trochę otuchy. GPS mówi nam, że
przed nami jeszcze trzy szczyty i znajdziemy się na wyjściu z gór, z doliną
przed sobą. To *chyba* będzie koniec, nie wiemy tego ale bardzo na to liczymy.

Pierwszy szczyt zdobywamy łatwo, dużo lepiej iść pod górę ale po ubitym terenie
niż płaskimi dolinkami gdzie zalega woda. Widok z góry bardzo ładny, 700
m.n.p.m. to nie tak mało. Przed nami widać kolejną dolinkę i kolejny szczyt. Nie
wygląda to z daleka tak źle, zadowoleni idziemy przed siebie, na dole
utwierdzamy się w przekonaniu, że rzeczywiście jest lepiej, dużo lepiej.
Przyspieszamy i 45 minut później wspinamy się na kolejny szczyt. Idzie nam
równie lekko, bo robi się coraz bardziej sucho.

<table class="image right">
  <caption>Za nami góry, z którymi walczyliśmy 4 dni!</caption>
  <tr>
    <td>
      <a href="http://www.flickr.com/photos/michalbugno/4644918190/sizes/l" title="DSC_7339 by Michal Bugno, on Flickr"><img src="http://farm4.static.flickr.com/3342/4644918190_0672f3679b_m.jpg" width="240" height="159" alt="DSC_7339" /></a>
    </td>
  </tr>
</table>
Jesteśmy bardzo zmotywowani, wiemy, że trzeci i ostatni szczyt będzie końcem
męczarni. Musi być! Robi się przecież coraz bardziej sucho, śnieg powoli
ustępuje zielonkawym mchom, mimo dość późnej pory jesteśmy pełni sił, chcemy
tylko stąd wyjść a wyjście jest blisko. Po zdobyciu celu przed nami wspaniały
widok! Zielono! Sucho! Jak tutaj cudownie! Horyzont bardzo daleko, widać chyba
ocean.

<table class="image left">
  <caption>Pierwsze oznaki cywilizacji.</caption>
  <tr>
    <td>
      <a href="http://www.flickr.com/photos/michalbugno/4644301931/sizes/l" title="DSC_7345 by Michal Bugno, on Flickr"><img src="http://farm4.static.flickr.com/3352/4644301931_e90d7c2e3f_m.jpg" width="240" height="159" alt="DSC_7345" /></a>
    </td>
  </tr>
</table>
Powoli, bo nie mamy klocków hamulcowych, zjeżdżamy w dół, kolejne kilometry
mijają; docieramy do pola mchu, na którym zadowoleni rozbijamy namiot.
W świetnych nastrojach, nie spiesząc się kładziemy się spać.
