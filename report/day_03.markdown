---
layout: day_report
day: 3
title: Geysir / Strokkur
distance: 64.21
time_hours: 4
time_minutes: 41
elevation_gain: 646
elevation_loss: 581
avg_moving_speed: 13.7
max_speed: 56.2
garmin_connect_id: 34107541
links: [http://en.wikipedia.org/wiki/Geysir, http://en.wikipedia.org/wiki/Strokkur, http://en.wikipedia.org/wiki/Geyser]
---

Nocleg w namiocie niejako wymusza wcześniejsze wstawanie, na szczęście nie pada
na razie, niebo jest zachmurzone, ale to prawie permanentny stan na Islandii :-)

<table class="image left">
  <caption>Duże obszary mchu, kiepsko się po nich chodzi, ale idealne do
  wypoczynku!</caption>
  <tr>
    <td>
      <a href="http://www.flickr.com/photos/michalbugno/4644860030/sizes/l" title="DSC_6899 by Michal Bugno, on Flickr"><img src="http://farm4.static.flickr.com/3346/4644860030_157fa8b612_m.jpg" width="240" height="159" alt="DSC_6899" /></a>
    </td>
  </tr>
</table>
W otwartym od 10 punkcie info korzystamy z WC i brzegiem jeziora udajemy się w
kierunku rejonu *Geysir*. Trasa początkowo bardzo łatwa nagle zaczyna piąć się pod
górę. Podjeżdżamy, jak się okazuje, 200 metrów do góry, wokoło połacie mchu, na
szczycie robimy sobie przerwę kładąc się na miękkim podłożu. Rowery zostawione
przy ulicy są bezpieczne, samochody pojawiają się z rzadka, ludzi nie ma w
ogóle.

Zjazd ze szczytu o pochyleniu 14% idzie gładko, szutrowa ale dobrze utwardzona
droga jest miłym urozmaiceniem dla asfaltu. Kierowcy, których mijamy, wydają się
życzliwsi widząc, że jedziemy tym odludnym terenem, machają nam i pozdrawiają
nas uśmiechem.

Lekki deszcz pojawia się na parę kilometrów przed małym miasteczkiem, do którego
się kierujemy. Nie przeszkadza to zbytnio, ale mamy wrażenie, że na tym się nie
skończy, bo niebo ciemnieje. Rzeczywiście, dojeżdżamy do sklepu dość zmoczeni,
zatrzymujemy się na posiłek i zakupy. Do Geysiru zostało 35 kilometrów, po
solidnym posiłku jedziemy żwawiej, około 21-24km/h, w zasadzie to tempo
utrzymujemy do samego celu, pod koniec deszcz robi się coraz intensywniejszy i
mamy go powoli dość.

<table class="image right">
  <caption>Filip, w tle Strokkur.</caption>
  <tr>
    <td>
      <a href="http://www.flickr.com/photos/michalbugno/4644863100/sizes/l" title="DSC_6922 by Michal Bugno, on Flickr"><img src="http://farm5.static.flickr.com/4018/4644863100_8ef230d980_m.jpg" width="159" height="240" alt="DSC_6922" /></a>
    </td>
  </tr>
</table>
<table class="image left">
  <caption>Dymiący rejon Geysir, Islandia!</caption>
  <tr>
    <td>
      <a href="http://www.flickr.com/photos/michalbugno/4644245701/sizes/l" title="DSC_6915 by Michal Bugno, on Flickr"><img src="http://farm4.static.flickr.com/3336/4644245701_09986aeef0_m.jpg" width="240" height="159" alt="DSC_6915" /></a>
    </td>
  </tr>
</table>
Gejzery widać z dość daleka, chmura wody i pary unosi się co chwilę na 20 metrów
w górę. W powietrzu czujemy zapach siarkowodoru niezmiennie towarzyszący gorącym
źródłom na Islandii. Wchodzimy na ogrodzony teren, z tablicy informacyjnej
dowiadujemy się, że król gejzerów, od którego wszystkie wzięły swoją nazwę,
*Geysir* nie zaszczyci nas i nie pokaże raczej na co go stać - wybucha tylko w
czasie zwiększonej aktywności sejsmicznej. Na szczęście nieco mniejszy
*Strokkur* nie wybrzydza tak bardzo - co 8-10 minut pluje na 20 metrów w górę
chmurą pary i gazów. Widzimy to przedstawienie kilka razy (każdy chce mieć
przecież zdjęcie!), otaczają nas też gorące źródła, wszędzie ostrzeżenia, że
woda jest gorąca. Rzeczywiście, 80-100 stopni Celsjusza może poparzyć, nie
ryzykujemy :-)

<table class="image right">
  <caption>Ja podczas pisania <em>kochanego pamiętniczka</em> - m.in. dzięki niemu powstała ta relacja.</caption>
  <tr>
    <td>
      <a href="http://www.flickr.com/photos/michalbugno/4644250689/sizes/l" title="DSC_6971 by Michal Bugno, on Flickr"><img src="http://farm4.static.flickr.com/3352/4644250689_de2097372e_m.jpg" width="240" height="159" alt="DSC_6971" /></a>
    </td>
  </tr>
</table>
W tym niesamowitym miejscu spędzamy prawie godzinę podziwiając niespotykane w
Europie, a bardzo rzadkie w ogóle na świecie, gejzery. Otaczające nas opary i
zapach robią wrażenie, szkoda, że pada dość mocno. Wyjeżdżamy szukać miejsca na
nocleg.

Trafiamy do najbliższego miejsca, gdzie za nocleg od osoby chcą 5000. To dość
dużo, na szczęście ludzie są tu bardzo przyjazni, właścicielka mówi, że 1-2km
dalej jest sleeping-bag accomodation gdzie powinno być taniej! Dziękujemy
uprzejmie za informację. Informacja się sprawdza, trafiamy do przyjemnego
hostelu gdzie jesteśmy sami, w cenie 3000/osobę mamy wszelkie możliwe wygody,
jest super!
