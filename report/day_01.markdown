---
layout: day_report
day: 1
title: Keflavik
distance: 90.31
time_hours: 5
time_minutes: 41
elevation_gain: 499
elevation_loss: 493
avg_moving_speed: 15.9
max_speed: 35.2
garmin_connect_id: 34502827
links: [http://en.wikipedia.org/wiki/Keflavík, http://www.randburg.com/is/salvationarmy/]
---

<div class="image left">
  <a href="http://www.flickr.com/photos/michalbugno/4644226209/sizes/l" title="DSC_6750 by Michal Bugno, on Flickr"><img src="http://farm5.static.flickr.com/4048/4644226209_152289aaa1_m.jpg" width="240" height="159" alt="DSC_6750" /></a>
  <br />
  <span>Rozbici na dziko przy osiedlu domków. Kartony się słabo troczą :-)</span>
</div>
Dziś wstajemy późno, około 10 rano czasu lokalnego. Pogoda jest całkiem niezła,
przede wszystkim nie pada, dość mocno wieje i od czasu do czasu przez chmury
pokazuje się słońce.

Przed wyjazdem w trase idziemy na pobliską budowę i zostawiamy tam kartony z
nadzieją, że za 3 tygodnie będą tutaj czekały - osoba, którą prosimy o
przechowanie zapewnia, że nie będzie problemu.  W kfc zjadamy późne śniadanie,
lub jak kto woli wczesny obiad - jest 1. maja i praktycznie wszystkie sklepy
są nieczynne. Liczymy tylko na stacje benzynowe.

<div class="image right">
  <a href="http://www.flickr.com/photos/michalbugno/4644844752/sizes/l" title="DSC_6771 by Michal Bugno, on Flickr"><img src="http://farm5.static.flickr.com/4032/4644844752_b9940b26e8_m.jpg" width="240" height="159" alt="DSC_6771" /></a>
  <br />
  <span>Intensywny kolor latarni wyróżnia ją z dość ubogiego krajobrazu.</span>
</div>
Cel na początek to objechanie małego cypelka, czyli trasa wzdłuż brzegu z
oceanem po prawej. Po drodze na pierwszej lepszej stacji kupujemy gaz do kuchenek
(2x225g). Wieje dość mocno, w sumie tego się spodziewaliśmy ale mimo wszystko
wiatr irytuje i nie daje szans na przyjemną, komfortową jazdę. Kilkanaście
kilometrów pedałowania i jesteśmy przy żółtej (intensywnie!) latarni morskiej.
Kamienie na brzegu mają ciemny, szary kolor, co bardzo ładnie kontrastuje z
latarnią.

Robimy tu krótki odpoczynek, rozgrzewamy się herbatą bo robi się dość chłodno.
Postanawiamy, że dziś jedziemy do *Reykjaviku*, mimo, że trzeba będzie trochę
zwiększyć tempo, bo przed nami grubo ponad 50km. Trasa jeszcze w księżycowym
krajobrazie, dookoła nas kamienie i nic poza tym, od czasu do czasu jakieś
gospodarstwo. Niestety po kilkunastu kilometrach wjeżdżamy na główną drogę z
Keflaviku do Reykjaviku, na której jest bardzo duży ruch. Sytuację ratuje trochę
dość szerokie pobocze, nie trzeba aż tak przejmować się pędzącymi samochodami.

<div class="image left">
  <a href="http://www.flickr.com/photos/michalbugno/4644228525/sizes/l" title="DSC_6780 by Michal Bugno, on Flickr"><img src="http://farm4.static.flickr.com/3333/4644228525_1117b13720_m.jpg" width="240" height="159" alt="DSC_6780" /></a>
  <br />
  <span>Po roztroczeniu się nasze rzeczy zajmują dość dużo miejsca. <em>Salvation
  Army Hostel</em>.</span>
</div>
Około 20.00 dojeżdżamy do stolicy Islandii, kierujemy się teraz na hostel
*Salvation Army*. Pod wejściem spotykamy Polaka, z którym zamieniamy kilka słów
w ojczystym języku; portierka, jak się dowiadujemy, też mówi po polsku i oferuje
nam nocleg za 3,300 / osobę. Bierzemy pokój na jedną noc. Prysznic przywraca
trochę energii życiowej, wychodzimy coś zjeść i może poszwendać po mieście -
jednak jesteśmy zbyt zmęczeni a po najedzeniu się w ogóle odechciewa się nam
wszystkiego oprócz snu.
