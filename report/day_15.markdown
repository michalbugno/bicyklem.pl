---
layout: day_report
day: 15
title: Egilsstaðir
distance: 38.93
time_hours: 3
time_minutes: 48
elevation_gain: 308
elevation_loss: 401
avg_moving_speed: 10.2
max_speed: 20.2
garmin_connect_id: 34107606
links: [http://en.wikipedia.org/wiki/Egilsstaðir]
---

Budzimy się wcześnie po bardzo niespokojnej nocy, deszcz ciągle uderza w tropik
namiotu. Wewnątrz jemy śniadanie licząc, że pogoda da za wygraną. Około 11
przestaje padać, wykorzystujemy to, żeby zebrać się jak najszybciej.
<table class="image right">
  <caption>A może nie wychodźmy? Tam jest tak brzydko...</caption>
  <tr>
    <td>
      <a href="http://www.flickr.com/photos/michalbugno/4644360311/sizes/l" title="DSC_7932 by Michal Bugno, on Flickr"><img src="http://farm5.static.flickr.com/4043/4644360311_260952a9a4_m.jpg" width="240" height="159" alt="DSC_7932" /></a>
    </td>
  </tr>
</table>
Mocny wiatr osusza namiot i rzeczy, jest trochę lepiej, ale i tak mokro.
Wyjeżdżamy godzinę później.

Mamy przed sobą 40 kilometrów do miasta, spodziewamy się raczej słabej
nawierzchni, przynajmniej przez pierwszą połowę trasy. Jak się okazuje mamy
rację, jedziemy szutrem i utwardzoną drogą. Odcinek ten jest akurat w remoncie,
przy drodze stoją koparki i samochody ciężarowe, nawierzchnia miejscami jest
bardzo kiepska do jazdy rowerem - podkład z dość dużych kamieni pod asfalt to
nie to, co tygryski lubią najbardziej.
<table class="image right">
  <caption>... no dobra, przestało na chwilę padać.</caption>
  <tr>
    <td>
      <a href="http://www.flickr.com/photos/michalbugno/4644976814/sizes/l" title="DSC_7934 by Michal Bugno, on Flickr"><img src="http://farm4.static.flickr.com/3346/4644976814_590cfa0d57_m.jpg" width="240" height="159" alt="DSC_7934" /></a>
    </td>
  </tr>
</table>

Krajobrazowo też nie jest najciekawiej, ale to pewnie przez ten cholerny deszcz,
znów zaczął padać. Jesteśmy zmęczeni i jedziemy bardzo powoli, dobrze, że cel
coraz bliżej, połowa trasy (chyba ta gorsza) już za nami!

Około 15km przed *Egilsstaðir* nawierzchnia się poprawia, wjeżdżamy na asfalt do
jakiego przyzwyczaiła nas pierwsza droga Islandii. Co ciekawe pojawiły się lasy,
niespodziewany na wyspie widok, widać, że są jeszcze młode, ale to i tak jedne z
wyższych drzew jakie mieliśmy okazję widzieć (nawet do 4m wysokości!).

<table class="image left">
  <caption>Jedna z nielicznych dziś fotek - przemoczony Filip.</caption>
  <tr>
    <td>
      <a href="http://www.flickr.com/photos/michalbugno/4644361745/sizes/l" title="DSC_7943 by Michal Bugno, on Flickr"><img src="http://farm5.static.flickr.com/4016/4644361745_673a0560ff_m.jpg" width="240" height="159" alt="DSC_7943" /></a>
    </td>
  </tr>
</table>
Ostatnie kilometry, mimo poprawy nawierzchni, nie idą specjalnie dużo sprawniej
z uwagi na zmęczenie i przemoczenie. Dojeżdżamy do miasta, jest nadzwyczaj duże
jak na tutejsze warunki. Dość długo szukamy noclegu, w końcu znajdujemy go w
*Olga Guesthouse*, miła, starsza pani (zapewne Olga ;) proponuje nam pokój za
12,000. Bierzemy bez zastanowienia, przemoczeni wzięlibyśmy cokolwiek, byle
tylko się wysuszyć.
