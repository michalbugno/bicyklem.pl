---
layout: day_report
day: 9
title: Fjallabak - koniec!
distance: 70.30
time_hours: 6
time_minutes: 17
elevation_gain: 574
elevation_loss: 914
avg_moving_speed: 11.2
max_speed: 36.5
garmin_connect_id: 34107577
links: [http://www.nat.is/travelguideeng/plofin_holaskjol.htm, http://en.wikipedia.org/wiki/Kirkjubæjarklaustur]
---

Pozwalamy sobie dziś na dłuższy odpoczynek dlatego dopiero w południe
wyjeżdżamy. Trasa przed nami raczej w dół. Przy okazji przesmarowujemy trochę
tryby rowerów, strasznie skrzypią po bliskim spotkaniu z wodą.

Jedziemy w ładnym krajobrazie, bystre strumienie wody błyszczą w jasnym świetle
dnia, po godzinie jazdy mijamy *Holaskjol*, schronisko, jak inne, jest
nieczynne, widzimy je z odległości 300-400m ale nie zbaczamy nawet z trasy, żeby
tam podjechać.

<table class="image right">
  <caption>Strome podejście jest relaksem w porównaniu z ostatnimi dniami.</caption>
  <tr>
    <td>
      <a href="http://www.flickr.com/photos/michalbugno/4644920466/sizes/l" title="DSC_7360 by Michal Bugno, on Flickr"><img src="http://farm5.static.flickr.com/4026/4644920466_65a5a8b6ab_m.jpg" width="240" height="159" alt="DSC_7360" /></a>
    </td>
  </tr>
</table>
Droga jest coraz lepsza, sucha i ubita szutrówka pozwala na jazdę. Podchodzimy
pod bardzo strome wzniesienie, za nami piękny widok na równinę, którą przed
chwilą jechaliśmy. Mocno tu wieje, więc jedziemy dalej. Krajobraz przypomina ten
sprzed kilku dobrych dni - kamienie pokryte szarozielonym mchem, malutkie
wodospady błyszczące w słońcu.

W końcu docieramy do cywilizacji, widać domy, jadący traktor (tzn. *ktoś* w nim
jest!), konie. Droga jest już bardzo dobra, jedziemy coraz szybciej, około 18
jesteśmy już na asfalcie, mijają nas samochody z *ludźmi*! Do ring road
dojeżdżamy godzinę później, stąd tylko 23 kilometry do *Kirkjubæjarklaustur*.
Postanawiamy, że chcemy tam być przed 20, może zdążymy do jakiegoś sklepu.
Szybkie tempo narzucone przez Filipa, który dzielnie zbiera na siebie wiatr,
pozwala nam dotrzeć do celu 15 minut przed 20.

Stacja benzynowa jest otwarta, serwują ciepłe posiłki - hamburger z frytkami i
colą! Zamawiamy je jak najszybciej a następnie pochłaniamy w mgnieniu oka, nie
ważne co pomyślą sobie ludzie siedzący obok ;-)
<table class="image left">
  <caption>Pogoda wydaje się bardzo ładna, ale mimo słońca jest chłodno i bardzo
  wietrznie.</caption>
  <tr>
    <td>
      <a href="http://www.flickr.com/photos/michalbugno/4644305189/sizes/l" title="DSC_7373 by Michal Bugno, on Flickr"><img src="http://farm5.static.flickr.com/4072/4644305189_507f6ee229_m.jpg" width="240" height="159" alt="DSC_7373" /></a>
    </td>
  </tr>
</table>

<table class="image right">
  <caption>Pierwsze domy, które widzimy od paru dni.</caption>
  <tr>
    <td>
      <a href="http://www.flickr.com/photos/michalbugno/4644306339/sizes/l" title="DSC_7379 by Michal Bugno, on Flickr"><img src="http://farm5.static.flickr.com/4017/4644306339_3790898652_m.jpg" width="240" height="159" alt="DSC_7379" /></a>
    </td>
  </tr>
</table>
Na stacji pytamy o miejsce, gdzie możemy spędzić noc; trafiamy akurat na
właściciela takiego hostelu, jednak jest w drodze do *Reykjaviku* i dziś nas nie
przyjmie, jednak radzi nam jechać do oddalonego o 5km innego hostelu. Udajemy
się tam po zakupach. W recepcji uśmiechnięta pani daje nam trzyosobową chatkę,
pytając przy okazji skąd jedziemy i gdzie się udajemy. Chyba wzbudzamy respekt,
bo z szerokimi oczami słucha, gdy mówimy o przebytej trasie przez
*Landmannalaugar*. Jak się okaże, jutro będą z tego profity!

W chatce bierzemy gorący prysznic, robimy pranie i relaksujemy się. Sen jest
wyborny. Parafrazując pewien utwór

> Już nigdy prysznic nie będzie tak orzeźwiający<br />
> herbata nie będzie tak pyszna i rozgrzewająca<br />
> a łóżko takie miękkie i wygodne jak **dziś**.<br />

<table class="image left">
  <caption>Ring Road, 23 km do celu taką drogą to nic!</caption>
  <tr>
    <td>
      <a href="http://www.flickr.com/photos/michalbugno/4644307917/sizes/l" title="DSC_7393 by Michal Bugno, on Flickr"><img src="http://farm5.static.flickr.com/4054/4644307917_d22d3d8501_m.jpg" width="240" height="159" alt="DSC_7393" /></a>
    </td>
  </tr>
</table>
Te pięc dni nauczyło nas pokory wobec Islandii, miejscami tak odludnej i
nieprzyjaznej. Warunki tu potrafią dać w kość jak nigdzie, w momencie można
znaleźć się zupełnie z dala od cywilizacji. To była świetna przygoda i zarazem
lekcja życia.
