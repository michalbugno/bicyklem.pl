---
layout: day_report
day: 19
title: Lot do Reykjaviku
distance: 264.63
time_hours: 1
time_minutes: 45
elevation_gain: 319
elevation_loss: 370
avg_moving_speed: b.d.
max_speed: b.d.
garmin_connect_id: 34107621
links: [http://en.wikipedia.org/wiki/Reykjavík, http://en.wikipedia.org/wiki/Fokker_50]
---

Budzimy się bardzo wcześnie żeby sprawdzić, czy samoloty latają zgodnie z
rozkładem. Na lotnisku dowiadujemy się, że są lekkie opóźnienia ale wszystko
lata, kupujemy bilety na 9 rano. Na terminalu nudzimy się przez godzinę, potem
jeszcze trochę, bo samolot jest opóźniony około 30 minut.

<table class="image left">
  <caption><em>Fokker 50</em>, którym lecieliśmy do <em>Reykjaviku</em>.</caption>
  <tr>
    <td>
      <a href="http://www.flickr.com/photos/michalbugno/4644390305/sizes/l" title="DSC_8222 by Michal Bugno, on Flickr"><img src="http://farm4.static.flickr.com/3362/4644390305_e8ebfa96e2_m.jpg" width="240" height="159" alt="DSC_8222" /></a>
    </td>
  </tr>
</table>
Wylatujemy fokkerem 50 w półtoragodzinny lot do *Reykjavíku*. Z reguły trwa to
krócej, ale wulkan wymusza zmianę trasy.

<table class="image right">
  <caption>Panorama miasta z wieży kościelnej.</caption>
  <tr>
    <td>
      <a href="http://www.flickr.com/photos/michalbugno/4645012234/sizes/l" title="DSC_8307 by Michal Bugno, on Flickr"><img src="http://farm4.static.flickr.com/3338/4645012234_b8a5e5eae3_m.jpg" width="240" height="159" alt="DSC_8307" /></a>
    </td>
  </tr>
</table>
Przylot i odbiór bagażów bardzo sprawnie, od razu kierujemy się do sprawdzonego
*Salvation Army Hostel*, jest to jakieś 2km od lotniska więc po 15 minutach tam
jesteśmy. Rozpakowani ruszamy przejść się po mieście. Trafiamy do kościoła, za
500 koron wjeżdżamy na wieżę kościelną, z której rozpościera się panorama
miasta.

Zjadamy hot-dogi w podobno słynnej budce (w której ponoć jadł sam Bill Clinton,
chyba coś jest na rzeczy, bo zdjęcie Clintona z hot-dogiem i budką w tle jest
przypięte do ściany). Następnie idziemy na większe jedzenie do jakiejś
restauracji. Potem na chwilę się rozdzielamy a wieczorem wychodzimy na piwo i
deser do pobliskiej, zatłoczonej kawiarni.
<table class="image left">
  <caption>Mewa - karmione tu ptaki były bardzo oswojone i nie bały się ludzi.</caption>
  <tr>
    <td>
      <a href="http://www.flickr.com/photos/michalbugno/4644398345/sizes/l" title="DSC_8387 by Michal Bugno, on Flickr"><img src="http://farm4.static.flickr.com/3372/4644398345_6718c76bd4_m.jpg" width="240" height="159" alt="DSC_8387" /></a>
    </td>
  </tr>
</table>

Przyjemnie spędzamy czas, mimo horrendalnych cen - piwo kosztuje w przeliczeniu
na *nasze* 23 złote! Dość późno wracamy do hostelu przespać się, jutro trasa do
błękitnej laguny i być może Keflaviku.
