---
layout: day_report
day: 11
title: Jökulsárlón
distance: (55 rowerem + 75 autobusem) 130.41
time_hours: 3
time_minutes: 31
elevation_gain: 469
elevation_loss: 534
avg_moving_speed: 37.0
max_speed: 112.6
garmin_connect_id: 34107589
links: [http://en.wikipedia.org/wiki/Jökulsárlón, http://en.wikipedia.org/wiki/Höfn]
---

Dziś postanawiamy przejechać tylko do rejonu jezior lodowcowych *Jökulsárlón*.
To około 55km, resztę trasy do *Höfn* przejedziemy autobusem (75km). Dzień jest
słoneczny i chłodnawy, tak jak wczoraj, trasa bardzo podobna bo znów jedziemy w
kierunku lodowca.

<table class="image left">
  <caption>Długa, monotonna trasa do <em>Jökulsárlón</em>.</caption>
  <tr>
    <td>
      <a href="http://www.flickr.com/photos/michalbugno/4644317157/sizes/l" title="DSC_7516 by Michal Bugno, on Flickr"><img src="http://farm4.static.flickr.com/3363/4644317157_630d050c19_m.jpg" width="240" height="159" alt="DSC_7516" /></a>
    </td>
  </tr>
</table>
Po kilku kilometrach trafiamy na osadę z cmentarzem, czytamy w informacji, że
pierwsi osadnicy pojawili się tutaj około 1200 roku, ostatni natomiast opuścili
to miejsce niedawno, bo w 1945 roku. Pochówków dokonywano na cmentarzu do 1950
roku. Odpoczywany chwilę w zielonym, zacisznym miejscu i ruszamy dalej.

Po prawej stronie w oddali ocean, dość szybkim tempem docieramy do celu, mamu
tutaj dwie godziny do przyjazdu autobusu. Okazuje się, że to wcale nie tak dużo
czasu, miejsce jest niesamowite.

<table class="image left">
  <caption>Niezwykły widok, morski kolor lodu, w tle jęzor lodowca.</caption>
  <tr>
    <td>
      <a href="http://www.flickr.com/photos/michalbugno/4644942134/sizes/l" title="DSC_7596 by Michal Bugno, on Flickr"><img src="http://farm5.static.flickr.com/4039/4644942134_0546fcf3af_m.jpg" width="240" height="159" alt="DSC_7596" /></a>
    </td>
  </tr>
</table>
Najpierw zatrzymujemy się przed głównym kompleksem i wdrapujemy się na pobliskie
skały. W jeziorze pływają tysiące bloków lodu odrywających się od języka
lodowca. Moje wrażenie, to jakbym oglądał telewizję, relację z podróży na
Grenlandię albo coś podobnego. Podjeżdżamy dwa kilometry do miejsca *dla
turystów*, w tle jęzor lodowca, dodatkowo za nami szumiący ocean, do którego
dryfują oderwane bryły. Idziemy na plażę przechodząc blisko wąskiego, wiszącego
mostu, przez który przed chwilą przejeżdżaliśmy.

<table class="image left">
  <caption>Małe, zamknięte centrum turystyczne oraz dwie amfibie.</caption>
  <tr>
    <td>
      <a href="http://www.flickr.com/photos/michalbugno/4644326055/sizes/l" title="DSC_7605 by Michal Bugno, on Flickr"><img src="http://farm5.static.flickr.com/4017/4644326055_61d8c1f0e2_m.jpg" width="240" height="159" alt="DSC_7605" /></a>
    </td>
  </tr>
</table>
Piasek na plaży ma ciemny kolor, leżą na nim bryły lodu z lodowca, które
wyrzucił niespokojny dziś ocean. Fale co chwilę zmuszają nas do ucieczki, po 20
minutach wracamy w kierunku rowerów, robimy jeszcze sesję zdjęciową przy dwóch
amfibiach stojących obok jeziora :-)

<table class="image right">
  <caption>Marcin na czarnej plaży. W oceanie dryfujące bryły lodu.</caption>
  <tr>
    <td>
      <a href="http://www.flickr.com/photos/michalbugno/4644939394/sizes/l" title="DSC_7567 by Michal Bugno, on Flickr"><img src="http://farm5.static.flickr.com/4006/4644939394_7466fbe4e1_m.jpg" width="240" height="159" alt="DSC_7567" /></a>
    </td>
  </tr>
</table>
Jest zimno, nawet bardzo zimno, czekamy przy drodze na autobus, który ma być za
pół godziny. Wieje porywisty wiatr, marzniemy. Spodziewaliśmy się czegoś
większego, podjeżdża natomiast malutki busik, dobrze, że jedzie nim oprócz
nas tylko 3 osoby dzięki czemu mieścimy się z rowerami i sakwami. Godzinna
podróż mija szybko, wysiadamy niechętnie z ciepłego pojazdu na stacji benzynowej
w *Höfn* i udajemy się do hostelu. Miła atmosfera, jakiś turysta śpiewa i gra na
gitarze, kultura przez duże *Ky* ;-)
