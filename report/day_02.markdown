---
layout: day_report
day: 2
title: Þingvellir
distance: 55.58
time_hours: 3
time_minutes: 37
elevation_gain: 605
elevation_loss: 444
avg_moving_speed: 15.3
max_speed: 45.5
garmin_connect_id: 34107533
---

Zbieramy się późno, pod dachem śpi się bardzo przyjemnie. W południe wyjeżdżamy
do sklepu rowerowego, wczoraj zauważyliśmy, że koło Marcina nie wygląda zbyt
dobrze, jest dość mocno scentrowane i nie chcemy ryzykować, szczególnie, że
następny rowerowy nieprędko.
<div class="image left">
  <a href="http://www.flickr.com/photos/michalbugno/4644847212/sizes/l" title="DSC_6801 by Michal Bugno, on Flickr"><img src="http://farm5.static.flickr.com/4056/4644847212_be59952eaa_m.jpg" width="240" height="159" alt="DSC_6801" /></a>
  <br />
  <span>Wszelkie atrakcje są świetnie oznakowane na Islandii. Nie sposób ominąć
    nawet najmniejszego <abbr title="Point Of Interest">POI</abbr>.</span>
</div>
Godzinę zajmuje nam znalezienie sklepu, drugą
godzinę naprawa (a raczej wymiana) koła, jemy jeszcze na szybko i wyruszamy w
kierunku Parku Narodowego *Þingvellir*.

<div class="image right">
  <a href="http://www.flickr.com/photos/michalbugno/4644848216/sizes/l" title="DSC_6808 by Michal Bugno, on Flickr"><img src="http://farm4.static.flickr.com/3376/4644848216_4be145b37e_m.jpg" width="240" height="159" alt="DSC_6808" /></a>
  <br />
  <span>W dół do celu. Droga bardzo ładnie się wije.</span>
</div>
Nadal jedziemy główną drogą z Reykjaviku, nadal jest duży ruch. Na stacji
benzynowe kupujemy dwie mapy - jedna ogólna, druga interioru.
Za paręnaście kilometrów odbijamy w mniejszą drogę, która prowadzi dokładnie do parku.
Przejeżdżamy obok domu-muzeum islandzkiego pisarza, noblisty *Halldóra
Laxnessa*, czynne niestety dopiero od czerwca (jak spora część miejsc związanych
z turystyką na Islandii).

*Þingvellir* (*Þing* - parlament, *vellir* - pole, łąka) jest już niedaleko,
długi zjazd w dół daje odpocząć zmęczonym nogom, trafiamy do celu, są tu jakieś
budynki ale oczywiście otwarte tylko do 17, teraz jest tu pusto, tylko jakieś
dwie osoby przyjechały na spacer między skałami.

<div class="image left">
  <a href="http://www.flickr.com/photos/michalbugno/4644852304/sizes/l" title="DSC_6835 by Michal Bugno, on Flickr"><img src="http://farm4.static.flickr.com/3403/4644852304_af74bf6fc5_m.jpg" width="240" height="159" alt="DSC_6835" /></a>
  <br />
  <span>Z Filipem odsuwamy trochę Europę od Ameryki.</span>
</div>
Sam park znany jest z tego, że scierają się tutaj, dokładnie pod nami, dwie
płyty tektoniczne - eurazjatycka i północnoamerykańska. Objawia się to
uskokiem skalnym ciągnącym się na przestrzeni wielu kilometrów. W tym miejscu,
po raz pierwszy ponad 1000 lat temu zebrał się parlament Islandzki - *Althing*.
Miejsce to jest wpisane na listę światowego dziedzictwa *UNESCO*.

<div class="image left">
  <a href="http://www.flickr.com/photos/michalbugno/4644855352/sizes/l" title="DSC_6863 by Michal Bugno, on Flickr"><img src="http://farm5.static.flickr.com/4013/4644855352_fb842d823c_m.jpg" width="240" height="159" alt="DSC_6863" /></a>
  <br />
  <span>Nasze <em>pole</em> namiotowe. Jak widać, to rzeczywiście POLE.</span>
</div>
Po chwili odpoczynku jedziemy dalej znaleźć miejsce na namiot, okazuje się że są
pola namiotowe - opłata w wysokości 500 za nocleg byłaby niewygórowana, niestety
(stety?) nawet jej nie możemy uiścić bo informacja jest zamknięta. Zresztą, pola
nie mają nawet bieżącej wody, może to bardziej fair, że nie płacimy ;-)

Przejechaliśmy dziś ponad 60 kilometrów, całkiem nieźle, jak na tak późny start.
Z rozmów przez telefon dowiadujemy się, że ma jutro padać. Na razie deszcz nas
łaskawie omijał, ale nie łudzimy się - w końcu trzeba będzie zacząć walkę.
