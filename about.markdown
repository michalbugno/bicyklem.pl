---
layout: default
title: Uczestnicy
---

## O nas
Jesteśmy studentami V roku informatyki na Akademii Górniczo-Hutniczej. Rok temu
wybraliśmy się (w nieco innym składzie) na rowerową wycieczkę dookoła jeziora
Bodeńskiego. Wyprawa udała się na tyle, że w tym roku postanowiliśmy powtórzyć
przygodę - tym razem w bardziej wymagającym miejscu.

Wybór padł na Islandię, kraj intrygujący i zupełnie inny od znanych nam
europejskich krajów -- surowy klimat, wymagające warunki pogodowe wynagradzają
niespotykane atrakcje: liczne wodospady, gejzery i piękne krajobrazy.

## Uczestnicy wyprawy

### Marcin Bedner
![Marcin Bedner](./images/bedner.jpg)

W większych i mniejszych wyprawach rowerowych biorę udział od szkoły średniej.
Na swoim koncie mam już przebyte trasy prowadzące przez Niemcy, Anglię,
Szwajcarię i deszczową Szkocję. Prywatnie fan Boba Dylana. Zawodowo
entuzjasta Javy i SOA ;) Naczelny fotograf wyprawowy!
<br class="clear">

### Michał Bugno
![Michał Bugno](./images/bugno.jpg)

Mam 25 lat, nałogowo słucham muzyki różnych gatunków, ostatnio poświęciłem
się mojej nowej pasji -- ostrym kole rowerowym (wtajemniczeni wiedzą o co
chodzi, niewtajemniczonych odsyłam do google); z informacji technicznych: fan
Ruby'ego :-)

Na rowerze jeżdżę od dawna, ale dopiero rok temu byłem na rowerowej wycieczce
dłuższej niż jeden dzień.
<br class="clear">

### Filip Ostatek
![Filip Ostatek](./images/ostatek.jpg)

Wielki fan draży, prowadzi największą stronę o drażach w Polsce (a być może i na
świecie!) [http://users.v-lo.krakow.pl/~ostatek/](http://users.v-lo.krakow.pl/~ostatek/)
<br class="clear">

## Ta strona
Ta strona została stworzona w pocie czoła przez Michała B., z pomocą Rubyego i
Jekylla.
