---
layout: default
title: Bodensee - relacja z wyprawy
---

## Wstęp
Wyjazd rozpoczął się długą podróżą pociągiem 2 września 2009, a zakończył 13 dni
później, 15 września.

Podróż do Lindau zabrała nam kilkanaście godzin wyjazdu, w tym czasie przejazdem
odwiedziliśmy Pragę i Monachium. W drodze powrotnej w Monachium zatrzymaliśmy
się dłużej (dziękujemy mamie Janusza za gościnę i poświęcony czas!) i
odpoczęliśmy trochę przed powrotem do Krakowa.

### dzień 1
Wycieczkę rozpoczęliśmy od solidnego wypoczynku :-) Przyjechaliśmy do Lindau
późnym popołudniem, zmęczeni podróżą popedałowaliśmy szybko w kierunku
pobliskiego Bregenz (blisko, ale już w Austrii!) znajdując po drodze kemping gdzie
zameldowaliśmy się na kempingu i spędziliśmy pierwszą, pogodną noc pod namiotami.

## Szwajcaria

### dzień 2
Drugiego dnia wróciliśmy do Lindau, poświęciliśmy pół godziny na pobyt na przystani i
fotografie i zaczęliśmy podróż wokół jeziora.
<a href="./images/bodensee/04_01.jpg"><img src="./images/bodensee/04_01_thumb.jpg" class="right" /></a>
Pedałowanie szło sprawnie, mimo sporej wagi rowerów jechaliśmy jak na amatorów dość
szybko -- trasa wokół jeziora była przyjemna i lekka. Dopedałowaliśmy zdaje się do
**Uberlingen**, gdzie rozbiliśmy się aby przenocować, wcześniej spowolnił nas trochę dość
mocny deszcz.

### dzień 3
<a href="./images/bodensee/05_01.jpg"><img src="./images/bodensee/05_01_thumb.jpg" class="left" /></a>
Ładna **Konstancja** była chyba najciekawszym punktem trzeciego dnia, miasto
położone nad jeziorem na granicy niemiecko--szwajcarskiej było dość duże, świetna
pogoda, która nas nie opuszczała dodawała energii (nie mniej niż obiad nad rzeką),
ścieżki rowerowe były z nami przez cały czas, słowem: jechać nie umierać!
<a href="./images/bodensee/05_02.jpg"><img src="./images/bodensee/05_02_thumb.jpg" class="right" /></a>
Tego dnia zdecydowaliśmy, że będziemy oddalali się od jeziora, z Konstancji pojechaliśmy
w stronę Winterthuru, żeby następnie udać się do Zurychu, który wydał nam się
bardzo fajnym miejscem do zobaczenia.  Dotarliśmy do **Eschenz**, gdzie w bardzo ładnie
położonym kempingu i przy pięknej pogodzie przenocowaliśmy.

### dzień 4
<a href="./images/bodensee/06_01.jpg"><img src="./images/bodensee/06_01_thumb.jpg" class="right" /></a>
Cel: **Zurych**! Wypoczęci i w dobrych nastrojach, bo powitani słonecznym porankiem,
wyruszyliśmy na podbój Zurychu :-) Szybko na zachód do **Schaffhausen**, i na
południe przez **Winterthur** do punktu docelowego. Wszyscy byli chyba zadowoleni w
tym momencie z tego, jak rozwija się trasa, Zurych był ciekawym celem, pogoda była
rewelacyjna i nastroje ciągle dobre, nie czuć było zmęczenia. Do czasu. Po dość
długim pedałowaniu dotarliśmy.

W mieście spędziliśmy około 2 godzin, chyba za krótko jak na widoki jakie tam
zastaliśmy; malowniczo położony Zurych tętnił życiem, główne ulice zalane
turystami, nad jeziorem różnego rodzaju rozrywki (cyrkowcy, wesołe miasteczka i
wata cukrowa ;d) przyciągały masę ludzi, poczuliśmy cywilizację.
<a href="./images/bodensee/06_02.jpg"><img src="./images/bodensee/06_02_thumb.jpg" class="left" /></a>

Po odpoczynku wyruszyliśmy dalej południową częścią jeziora pewni, że znajdziemy
kemping. Nic bardziej mylnego, ta decyzja kosztowała nas przeprawę promem na
drugą stronę Zurichsee, powrót kilkanaście kilometrów na kemping w stronę
miasta i rozbijanie się około północy. Przejechaliśmy tego dnia sporo ponad
100km, zmęczenie było dość duże, co odczułem boleśnie obudzony przez obsługę
kempingu przed 7 rano (nie meldowaliśmy się wieczorem, bo nikogo oczywiście już
nie było).

### dzień 5
<a href="./images/bodensee/07_01.jpg"><img src="./images/bodensee/07_01_thumb.jpg" class="left" /></a>
Kolejny dzień wyprawy upłynął pod znakiem jezior. Najpierw północna część
Zurichsee, odpoczynek w bardzo ładnym **Schmerikon**, uzupełnienie zapasów wody i
wina ;) a następnie malowniczo położone jezioro **Walensee**.

<a href="./images/bodensee/07_02.jpg"><img src="./images/bodensee/07_02_thumb.jpg" class="left" /></a>
Nad jeziorem spędziliśmy noc, wcześniej łudząc się, że można się będzie wykąpać
(właścicielka kempingu tak twierdziła) - woda była cholernie zimna, i
podziwiając już tak nieodległy alpejski krajobraz - podjazd nad jeziorem był
troszkę przerażający, ale dopiero następny dzień nas w tym utwierdził, noc jest
nasza :)

## Alpy

### dzień 6
<a href="./images/bodensee/08_01.jpg"><img src="./images/bodensee/08_01_thumb.jpg" class="left" /></a>
Pobudka, i w dobrych nastrojach wyruszamy na podjazd. Śmierć. Zniszczenie.
Tragedia. Góra ciągnie się niesamowicie, na każdym zakręcie łudzimy się, że nie
będzie tak ostro w górę, oczywiście ostro jest dalej. Palące słońce dodatkowo
robi swoje, każdy przystanek jest na wagę złota; na widok wody w fontannie przy
małym kościele cieszymy się jak dzieci, orzeźwienie dodaje sporo sił.

Po wielu godzinach kilkunastokilometrowy podjazd (chyba ponad 16%) daje za
wygraną, docieramy na szczyt **Vorder Höhi**, satysfakcja nie do opisania,
1537-metrowy szczyt osiągnięty! Na górze spotykamy Holendra, który robi nam
fotkę, my również odwdzięczamy się fotką (miał aparat z zepsutym wyświetlaczem,
więc nie wiemy, czy wychodzi ;)

Po posiłku zjeżdżamy do **Alt St. Johann**, gdzie nocujemy, uprzednio robiąc dość
duże zakupy.

To był najcięższy dzień z całej podróży, jednocześnie wynagrodzeni zostaliśmy
najpiękniejszymi widokami!

<a href="./images/bodensee/08_02.jpg"><img src="./images/bodensee/08_02_thumb.jpg" class="left" /></a>
<a href="./images/bodensee/08_03.jpg"><img src="./images/bodensee/08_03_thumb.jpg" class="left" /></a>
<a href="./images/bodensee/08_04.jpg"><img src="./images/bodensee/08_04_thumb.jpg" class="left" /></a>

### dzień 7
Postanawiamy zahaczyć o **Liechtenstein**, jesteśmy przecież tak blisko! Wszystko tutaj
jest blisko, jeziora, Alpy, Niemcy, Szwajcaria, Austria, Liechtenstein, wydaje się,
że jesteśmy w jakimś cudownym punkcie, z którego w chwilę można dojechać gdzie
tylko chcemy!

<a href="./images/bodensee/09_03.jpg"><img src="./images/bodensee/09_03_thumb.jpg" class="left" /></a>
Zjazd do **Vaduz**, stolicy Liechtensteinu mija raz-dwa, w malutkim mieście spędzamy
2-3 godziny, odwiedzając górujący nad nim zamek, siedzibę rodziny królewskiej
rodziny.

<a href="./images/bodensee/09_01.jpg"><img src="./images/bodensee/09_01_thumb.jpg" class="right" /></a>
Jedziemy wzdłuż granicy szukając powoli kempingu, pierwszy nie istnieje, drugi
jest kilkanaście kilometrów dalej, ale trasa jest ładna, za nami potężne góry;
dojeżdżamy do **Buchs**. Dosłownie pochłaniamy smaczną kolację, słuchamy muzyki,
która dociera do nas z lokalnego festynu. Szybki prysznic i sen!
<a href="./images/bodensee/09_02.jpg"><img src="./images/bodensee/09_02_thumb.jpg" class="left" /></a>

Rano budzi nas niska temperatura, zaczna robić się chłodno, to już przecież 10
września.

## Powrót nad jezioro

### dzień 8
<a href="./images/bodensee/10_01.jpg"><img src="./images/bodensee/10_01_thumb.jpg" class="left" /></a>
Brak pomysłów na trasę (i chyba troszkę zmęczenie) popycha nas niemal do punktu wyjścia
-- Bregenz. Jadąc trafiamy na trójpunkt Austria--Szwajcaria--Liechtenstein:
przejście graniczne w **Bangs**. Chwilę później zatrzymujemy się na posiłek przy
placu zabaw (korzystając z okazji odpreżamy się ;d), droga do **Bregenz** mija
szybko, ale nie nudzi się: mijamy wycieczkę rowerową ze średnią wieku 80 lat
(tak trzymać! :-)).

<a href="./images/bodensee/10_02.jpg"><img src="./images/bodensee/10_02_thumb.jpg" class="right" /></a>
W Bregencji odpoczywamy, mamy troszkę czasu, nie spieszy się nam. Po
zameldowaniu na kempingu jedziemy rowerami bez sakw do centrum -- rowery nagle
przestały ważyć, musimy stopować na ograniczeniach prędkości ;-)

Kebab w mieście wydaje się być nadzwyczaj smaczny, wstępujemy do hipermarketu
zakupując produkty na kolację i śniadanie. Powrót na kemping w ekspresowym
tempie, tradycyjne wino przy tradycyjnych wieczornych rozmowach usypia nas,
zmęczonych trudem podróży.

<a href="./images/bodensee/10_03.jpg"><img src="./images/bodensee/10_03_thumb.jpg" class="left" /></a>

## Monachium

### dzień 9, 10, 11
W Monachium gości nas mama Janusza, za co serdecznie jej dziękujemy! Odwiedzamy
z Nią to, co powinno się odwiedzić w Monachium, prawie gubimy kartę pamięci z
połową zdjęć z aparatu (Marcin tak bardzo zwracał uwagę na motocykle BMW, że
zapomniał wziąć pokrowca na aparat), na szczęście uczciwy znalazca odnosi ją do
pobliskiego salonu moto.
